<h3 id="Na závěr">Na závěr</h3>
<div>
    Věříme, že jste si tohle krásné dobrodružství s hráči patřičně užili a že i ta vaše další budou minimálně stejně
    dobrá.
    <p>
        Toto dobrodružství bylo zvláštní, byly v něm některé silné
        bytosti s magickými schopnostmi a děly se opravdu nezvyklé
        věci. Na nízkých úrovních by měl být příběh asi střídmější, ale
        to je pouze věc názoru a ty klidně může nechat dobrodruhy
        na prvních úrovních alespoň náznakově setkat se s mocnými
        postavami, a oni pak budou sami postupně odhalovat, co jsou
        tyto postavy zač. Najdi si svůj styl, který bude vyhovovat tobě
        i hráčům, nemusíš nutně přebírat to, co ti nabízíme.
    </p>
    <p>
        Zvláštnost tohoto dobrodružství je v tom, že je určeno
        pro zkušenější hráče. Snažili jsme se ti ho však popsat tak,
        abys i ty pochopil poselství, které přináší, a naučil ses spoustu triků, jak na hráče zapůsobit. Celý příběh byl
        tajemně a
        mnohdy až hororově laděn proto, abys zjistil, jak pracovat
        s atmosférou i s hráči a jak využívat jejich pocity a představy
        pro výbornou hru.
    </p>
    <p>
        Nemusíš hned od začátku používat všechny námi popsané rady, jak udělat hru zajímavou (napodobování hlasů,
        používání rekvizit, divadelní hraní a podobně). Stačí se je
        učit postupně a každé dobrodružství si osvojovat některé
        nové a postupně se tak zlepšovat. Není těžké to vše zvládnout, chce to jen chtít a věřit si.
    </p>
    <p>Chceme ti ukázat, že svět by měl žít vlastním životem.
        Každý odněkud přichází a někam jde, jejich cesty se však
        proplétají a dávají vzniknout nezapomenutelnému příběhu.
        Nech svět žít a uvidíš, jak budou hráči unešeni z jeho neomezených hranic.</p>
    <p>
        Toto dobrodružství bylo možná zvláštní i v tom, že bylo
        zasazeno do již existujícího světa, který más vé vlastní zákonitosti. Jména či události zde použité proto nejsou
        náhodné a
        pokud se rozhodnete, že se Asterion stane vaším herním světem, můžete na ně najít odkazy v již vydaných
        asterionských
        modulech. Proto bylo toto dobrodružství koncipováno tak,
        aby odpovídalo co možná nejlépe konkrétním asterionským
        skutečnostem. Není ale vůbec těžké veškeré zmínky o Asterionu vypustit, místa a postavy si přejmenovat, z Moga
        udělat démona astrálních sfér (takové bytosti se totiž na Asterionu nevyskytují), který odpovídá pravidlům DrD+,
        duchy
        v klášteře rovněž nahradit démony apod. Důležité však je,
        aby vám toto dobrodružství přineslo co nejvíce zábavy.
    </p>
    <p>
        Hry na hrdiny jsou úžasné v tom, že se dají zahrát pokaždé
        jinak, proto co si z dobrodružství vezmeš, záleží jen na tobě.
        Hledej tu správnou cestu, která bude tobě i hráčům sedět a
        u které se budete moci nejvíce bavit. Určitě vyzkoušíš spoustu
        různých námětů a nálad, které budou tvá dobrodružství obsahovat, než nalezneš ty, které se budou vám všem
        zamlouvat.
        Takový je úděl Pána jeskyně. Musí zkoušet a zdokonalovat
        se, aby dokázal hráče pobavit a vždy překvapit, a oni se mu za
        to náležitě odmění skvělou a zábavnou hrou.
    </p>
</div>