<h3 id="Záchrana Sorie">Záchrana Sorie</h3>
<div>
    Tady se blížíme k závěru dobrodružství, a protože ses už naučil, jak v praxi vést hru, necháme tě, abys tuto část
    zahrál
    podle sebe. Většinu důležitých informací už máš. Víš, kde
    jednotliví členové bandy jsou a kde drží Sorii. Měl bys už i
    odhadnout, jak se jednotlivé CP v různých situacích zachovají. Když tohle všechno zvládneš, pak už pro tebe nebude
    problém dovést hru podle sebe až do konce a dál pak hrát
    svá vlastní dobrodružství.
</div>

<h4 id="Pokud dojde k boji">Pokud dojde k boji</h4>
<div>
    Většina družin bude záchranu asi řešit bojem. Není to ale
    nejlepší způsob. Pokud si vzpomínáš, starosta nechtěl žádné
    vraždy, přál si zloděje živého. A to samozřejmě platí i pro
    Soriiny únosce. Kdyby je dobrodruhové všechny vybili, sta-rosta z toho nebude příliš nadšen. Když ale uvidí Sorii
    živou,
    možná jim to promine.
    <p>
        Zkus hru nasměrovat tak, aby se ve chvíli, kdy budou
        postavy chtít vztáhnout ruku na Kalima s Mogem v těle,
        objevila Soria a z plných plic zakřičela: „Néé!“
    </p>
    <p>
        Vždyť postavy chtějí zabít jejího milence, člověka, se kterým toho tolik prožila a kterého miluje. To nemůže
        dovolit.
        Kdyby postavy přece jen nedbaly jejího úpěnlivého křiku a
        Kalima přesto zabily, Soria by je v nenávisti strašlivě proklela. Jaké to bude prokletí, už necháme na tobě.
        Mohl bys na
        kletbu navázat nějakým dalším dobrodružstvím.
    </p>
    <p>
        To je ale krajní případ, a tak věřme, že postavy Kalima
        nezabijí, jen jej nějak zneškodní.
    </p>
</div>